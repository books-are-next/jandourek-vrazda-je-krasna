<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vrazda_je_krasna-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="vrazda_je_krasna-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Mrtvé m<a id="_idTextAnchor002"></a>oře</p>
			<p class="MLP_text_bez1radku ParaOverride-1">Leželi pod slunečníky a&#160;dívali se na olejnatou hladinu Mrtvého moře. Nikdo jiný na pláži pokryté bílým pískem a&#160;kamínky nebyl.</p>
			<p class="MLP_text ParaOverride-1">„Není tu krásně?“ zeptala se Bianca, ale nebylo jasné, jestli to myslí vážně.</p>
			<p class="MLP_text ParaOverride-1">„Stejně je to s&#160;tou nesmrtelností škoda,“ řekl Adrian.</p>
			<p class="MLP_text ParaOverride-1">Dívka se jen lehce zavlnila a&#160;smetla si z&#160;lokte vrstvičku soli.</p>
			<p class="MLP_text ParaOverride-1">„Netušila jsem, že jsi to chtěl někdy podstoupit.“</p>
			<p class="MLP_text ParaOverride-1">„Nechtěl. Ale pořád tu byla ta šance, že <span class="MLP_znak_kurziva_11b">kdybych </span>chtěl, mám tu možnost. Takhle je konec. A&#160;já už skoro myslel, že je tu opravdu konec dějin.“</p>
			<p class="MLP_text ParaOverride-1">„Když si vzpomenu, jak se kardinál Pole dětinsky radoval, když mu to oznámili,“ zasmála se. „Byla by to skoro škoda nedopřát mu takové potěšení.“</p>
			<p class="MLP_text ParaOverride-1">Adrianovi letěly hlavou jako smršť obrazy posledních týdnů. Jak je cpali do vojenského speciálu, který přes Jižní Koreu zamířil okamžitě do Tel Avivu. Jak se na palubu letadla opět vnutil i&#160;Boban, který vykřikoval, že je důležitý svědek zvěrstev padlého režimu. Pak už o&#160;něm neslyšeli, takže zřejmě zase sloužil nějaké rozvědce. Ještě větší výbuch však přišel, když na veřejnost prosákla zpráva o&#160;tom, že nesmrtelnost je vlastně jen urychlená smrtelnost. Série sebevražd oklamaných klientů dala najevo, že pro ně měl smysl jen pozemský věčný život a&#160;nic jiného. „Než krátký, tak žádný,“ zvolal prý jeden z&#160;nich, než skočil ze sochy Svobody a&#160;rozplácl se u&#160;jejího úpatí.</p>
			<p class="MLP_text ParaOverride-1">„Dostane se Erika někdy z&#160;toho blázince?“ zkusil z&#160;Biancy vydolovat nějaké informace.</p>
			<p class="MLP_text ParaOverride-1">„Sotva. Pokud jí skutečně zbývá jen rok nebo dva života, tak se ani nedostane před soud. Bude posedávat pod olivovníky a&#160;čekat na skutečnou nesmrtelnost. Ostatně poté, co teď prasklo, jaký byl Haussmann vlastně grázl, nebude nikdo chtít celou věc rozviřovat. Oficiálně se má za to, že Bergová pravděpodobně zahynula na Sibiři během revoluce.“</p>
			<p class="MLP_text ParaOverride-1">„Vlastně na tu mizérii dopadla skoro nejlépe, jak mohla,“ zamyslel se. „Spravedlnost vykonala a&#160;trest pro ni se konat nebude. Znásilnili ji, ale i&#160;tihle lumpové se proměnili na prach v&#160;tom shořelém hotelu.“</p>
			<p class="MLP_text ParaOverride-1">Chvíli se mlčky dívali na hladinu.</p>
			<p class="MLP_text ParaOverride-1">„Jednu věc ještě nevíš. Je to tajné, ale tobě to mohu říci, když teď tajně nosíš naše vysoké státní vyznamenání. Sorokin to věděl skoro od začátku.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Že je to podfuk. Vypovědělo to několik důvěryhodných lidí z&#160;jejich rozvědky. Kdysi dávno mu poslali do pracovních táborů několik členů rodiny. Většina z&#160;nich se nevrátila a&#160;on celé roky čekal na pomstu. Myslel si, že když Usáma III. Božský podstoupí terapii ADX, bude se pak moci kochat pohledem na trosku ztrácející moc. I&#160;moc nad sebou. Historie ho však předběhla. Víš, že Usámu nakonec z&#160;té lucerny odřízli a&#160;hodili psům? Zůstalo z&#160;něj prý jen několik kostí.“</p>
			<p class="MLP_text ParaOverride-1">„A&#160;kam zmizel Sorokin?“</p>
			<p class="MLP_text ParaOverride-1">„Asi někam do Ameriky. Nevím. Teď už není zajímavý. Leda by se zase připletl k&#160;nějaké vraždě. To se může stát. Nenávidět umí perfektně. To je vlastně jediná věc, kterou umí.“</p>
			<p class="MLP_text ParaOverride-1">„A&#160;Justine?“</p>
			<p class="MLP_text ParaOverride-1">Zavřela oči.</p>
			<p class="MLP_text ParaOverride-1">„Justine bude slavná a&#160;bohatá,“ řekla nakonec. „Má už smlouvu na své paměti. To je docela dobré, co, napsat paměti ve dvaceti? Ona ale už nikdy nic zajímavějšího neprožije. Myslím, že se několikrát vdá a&#160;rozvede a&#160;vždycky se o&#160;tom dočteme ve společenských rubrikách. Pokud jednou vstoupíš do historie, tak nikoli jako autor detektivek, ale jako jeden z&#160;aktérů <span class="MLP_znak_kurziva_11b">jejího</span> příběhu na ostrově Jarvis.“</p>
			<p class="MLP_text ParaOverride-1">Adrianovi přistál na ruce komár. Zabil ho.</p>
			<p class="MLP_text ParaOverride-1">„Nikdy jsi mi neřekla, jak ses vlastně dostala k&#160;téhle práci.“</p>
			<p class="MLP_text ParaOverride-1">Chvíli mlčela.</p>
			<p class="MLP_text ParaOverride-1">„Já jsem se k&#160;ní nedostala. Oni dostali mě,“ řekla nakonec.</p>
			<p class="MLP_text ParaOverride-1">„Nerozumím.“</p>
			<p class="MLP_text ParaOverride-1">„Bylo mi sedmnáct, když mě chytili v&#160;jenom hotelovém pokoji s&#160;přítelkyní.“</p>
			<p class="MLP_text ParaOverride-1">„To snad není protizákonné.“</p>
			<p class="MLP_text ParaOverride-1">„Teď ne. Tehdy ano. Bylo to před nějakou z&#160;tehdejších krátkých válek. Aby se vláda udržela pohromadě, přijali nějaký zákon označující homosexualitu a&#160;lesbické vztahy za zločin. Platil asi jenom devět měsíců a&#160;pak ho zase zrušili. Jenomže právě v&#160;té době se to stalo. Blbá náhoda. Nabídli mi volbu mezi kriminálem a&#160;dobře placenou prací pro ně. Hádej, jak jsem se rozhodla.“</p>
			<p class="MLP_text ParaOverride-1">„Ale proč to děláš dál?“</p>
			<p class="MLP_text ParaOverride-1">„Jakmile jednou začneš, už nikdy nemůžeš skončit. Příliš mnoho víš.“</p>
			<p class="MLP_text ParaOverride-1">„A&#160;proč se mnou tak otevřeně mluvíš?“</p>
			<p class="MLP_text ParaOverride-1">„Protože už v&#160;tom jedeš taky, jenom si toho ještě nejsi úplně vědom.“</p>
			<p class="MLP_text ParaOverride-1">„Nejsem. V&#160;ničem nejedu.“</p>
			<p class="MLP_text ParaOverride-1">„Přijal jsi úkol. Splnil jsi ho. Nejspíš dostaneš na nějaké konto, jehož číslo ti sdělí, i&#160;slušný honorář.“</p>
			<p class="MLP_text ParaOverride-1">„Nechci peníze.“</p>
			<p class="MLP_text ParaOverride-1">„To nikoho nezajímá. A&#160;časem dostaneš možná i&#160;další úkoly. Zítra, za měsíc, za pět let. Kdo ví. Vítej u&#160;nás.“</p>
			<p class="MLP_text ParaOverride-1">„Nechci,“ opakoval.</p>
			<p class="MLP_text ParaOverride-1">Protáhla své dlouhé tělo na lehátku a&#160;zavřela oči.</p>
			<p class="MLP_text ParaOverride-1">„Nakonec se ti to bude líbit. Mně se to vlastně taky líbí.“</p>
			<p class="MLP_text ParaOverride-1">„Donášela jsi na své vlastní?“</p>
			<p class="MLP_text ParaOverride-1">Otevřela oči.</p>
			<p class="MLP_text ParaOverride-1">„To je ale skutečně ošklivá otázka. Samozřejmě, že jsem na ně donášela. Zvláště poté, co jsem zjistila, že z&#160;redakce <span class="MLP_znak_kurziva_11b">Hypatie</span> není v&#160;tajných službách už jenom naše uklízečka. Na každou z&#160;nás něco měli. Nakonec jsme se tomu všechny zasmály. Ano, ti lidé mě nejdříve vydírali, ale nakonec mi dali novou svobodu. Vrátili mi to, co mi vzali. Ať přijde jakákoli vláda s&#160;jakýmkoli zákonem, mohu milovat, koho chci, a&#160;nikdo mi do toho nebude mluvit.“</p>
			<p class="MLP_text ParaOverride-1">„A&#160;když ti poručí milovat někoho, koho nechceš?“</p>
			<p class="MLP_text ParaOverride-1">„Neporučí mi milovat. Poručí mi sex. A&#160;to je jen práce. Jsem vlastně šťastná.“</p>
			<p class="MLP_text ParaOverride-1">Podíval se na hladinu Mrtvého moře a&#160;ta se ani nepohnula.</p>
			<p class="MLP_text ParaOverride-1">„Zuzana nevolala?“ zeptala se najednou.</p>
			<p class="MLP_text ParaOverride-1">„Včera. Znovu mi vynadala, že jsem egoista, který myslí jen na sebe. Oznámila mi, že moje dcera vyjádřila lítost nad tím, že jsem to všechno přežil. Kromě toho prý mnou obě dvě hluboce pohrdají. Údajně dávají mé knihy žebrákům místo almužny a&#160;potom se dívají, jak ti dementní starci zuřivě trhají obálku i&#160;stránky a&#160;spílají přitom každému, kdo je gramotný. Je to dětinské.“</p>
			<p class="MLP_text ParaOverride-1">„Ty dvě tě musí hodně milovat,“ řekla.</p>
			<p class="MLP_text ParaOverride-1">„Stejně mi bylo vždycky divné, jak se dokázala trefit přesně do toho místa, kde jsem byl. Znala hotely, pokoje, všechna čísla telefonních přípojek, i&#160;když to bylo za polárním kruhem. Jako kdyby sama pracovala pro tajnou službu.“</p>
			<p class="MLP_text ParaOverride-1">„Něco na tom bude,“ poznamenala Bianca. „Ta čísla jsem jí dávala já.“</p>
			<p class="MLP_text ParaOverride-1">„Cože?“</p>
			<p class="MLP_text ParaOverride-1">„Nebylo ti nikdy divné, že s&#160;pronásledováním na kongresech začala až letos? Vždycky, když jsme někam dorazili, hned jsem jí dala avízo. Jenom na Jarvisu to technicky dost dobře nešlo. Ale kdyby se náhodou stalo, že by tam byla jedna jediná telefonní linka, volala by ti do pěti minut.“</p>
			<p class="MLP_text ParaOverride-1">„Jak se vy dvě můžete znát? A&#160;proč jsi to dělala?“</p>
			<p class="MLP_text ParaOverride-1">„Jednou odpovídala do <span class="MLP_znak_kurziva_11b">Hypatie</span> na otázku v&#160;anketě <span class="MLP_znak_kurziva_11b">Osud osamělých žen</span><span class="MLP_znak_kurziva_11b CharOverride-1">.</span> Přišla mi skutečně taková nějaká osamělá. Zapamatovala jsem si ji, a&#160;když jsme se poprvé potkali na kongresu, přišlo mi jako dobrý nápad jí zavolat. Byla celá nadšená.“</p>
			<p class="MLP_text ParaOverride-1">„Měl to být nějaký zlomyslný vtip?“</p>
			<p class="MLP_text ParaOverride-1">„Ne. Jenom si myslím, že utrpení člověka očišťuje. A&#160;že není nic horšího, než když spolu lidé přestanou komunikovat.“</p>
			<p class="MLP_text ParaOverride-1">„Kecáš.“</p>
			<p class="MLP_text ParaOverride-1">„To je pravda,“ zasmála se. „Ber to jako malý vrtoch agenta, který se nudí, a&#160;tak si chce službu zpestřit malou hrou. Bylo zábavné tě pozorovat.“</p>
			<p class="MLP_text ParaOverride-1">„Vraždy, podzemní mystéria, ztroskotání na pustém ostrově, revoluce a&#160;únos, to všechno je nuda?“</p>
			<p class="MLP_text ParaOverride-1">„Ale jistě. Tohle baví jen muže. Zajímavé jsou jen vztahy, drobné pikle, spojenectví, šeptání pod peřinou. To je na životě to krásné. Vražda není krásná.“</p>
			<p class="MLP_text ParaOverride-1">Chtěl něco namítnout, ale ona vstala z&#160;lehátka a&#160;svlékla se do naha. Opřel se o&#160;loket a&#160;otočil se k&#160;ní. Jenomže ona hrdým krokem odkráčela po pláži plné malých kamínků, vstoupila do vody a&#160;pak se na záda položila na temnou hladinu Mrtvého moře. A&#160;on ji sledoval. Ponořena do téměř nehybné temné vody, ve které nebylo stop života, pozorovala svýma zelenýma očima nebe.</p>
		</div>
</body>
</html>